# Diari Dual

Em dic Pol González Miranda i visc a Terrassa. Estic cursant el cicle formatiu de Desenvolupament d'Aplicacions Multiplataforma (DAM) a l'Institut Nicolau Copèrnic, situat al barri de Can Boada de Terrassa. Aquest centre ofereix Educació Secundària Obligatòria (ESO), Batxillerat, Grau Mitjà de Sistemes Microinformàtics i Xarxes, i tres opcions de Grau Superior: DAM (Desenvolupament d'aplicacions multiplataforma), DAW (Desenvolupament d'aplicacions web) i ASIX (Administrador de Sistemes i Xarxes).

Vaig escollir el cicle de DAM perquè des de petit m'ha interessat el món dels videojocs i sempre he volgut saber com es fan. A mesura que he crescut, m'ha interessat més la programació. La modalitat Dual em va semblar una bona oportunitat per guanyar experiència laboral, més de la que probablement s'obté amb les FCT, degut a la seva major duració. Amb aquesta estada espero conèixer més el món laboral, guanyar experiència per al futur i aprendre nous mètodes i programes.

Estic realitzant l'estada Dual a l'empresa Stocks Piscinas S.L., situada al Pasaje Via Trajana A, 7-9, 08020 Barcelona. Aquesta empresa es dedica a la venda de maquinària enfocada a majoristes constructors de piscines i benestar. L'organigrama de l'empresa inclou un director general, un departament administratiu, un departament comercial i el departament del magatzem. Jo estic ubicat a la sala de reunions de l'empresa, ja que per la contractació d'un nou integrant no hi havia lloc a les taules de fora de la sala. La infraestructura de l'empresa inclou una nau que és un magatzem amb oficines a la part superior. A la meva disposició tinc un portàtil HP 11th Gen Intel(R) Core(TM) i5-1135G7 @ 2.40GHz amb una llicència Microsoft 365 Business Standard.
![](https://i.gyazo.com/2cc6f19d45d2f6ad1eb08897664b616d.jpg)
![](https://i.gyazo.com/abc7d4c05c37ea60aa584d2dbbea3223.jpg)

En el meu cas, estic contractat a través d'un contracte de formació dual, que consisteix en realitzar un total de 900 hores de formació pràctica a l'empresa amb una remuneració del 60% del Salari Mínim Interprofessional (SMI). No he gaudit de cap benefici social durant la meva estada. Durant el període de prova, que va ser del 5 al 30 de juny, vaig fer un total de 100 hores de pràctiques. Com a contractat, he fet un total de 800 hores des del 3 de juliol fins al 23 de maig. Vaig agafar vacances durant el mes d'agost, del 22 de desembre de 2023 al 8 de gener de 2024, i del 8 al 15 de maig. A més, vaig estar del 3 al 9 d'octubre sense anar-hi per malaltia.

El meu tutor a l'institut és en Guillermo Guerrero, mentre que el meu tutor a l'entitat és en Francesc Lloreta, el director general. La comunicació amb els meus tutors ha estat bona per ambdues parts, i també he mantingut una bona comunicació amb els companys i clients de l'entitat. Considero que el seguiment de la doble tutoria (entitat-institut) ha estat satisfactori, ja que sempre que he tingut algun dubte o problema, s'ha fet tot el possible per resoldre'l.

Durant l'estada, he tingut alguns problemes amb el salari durant els primers mesos. Vaig parlar amb el coordinador de DUAL de l'institut per solucionar-ho i es va corregir ràpidament. En general, valoro aquesta experiència de manera positiva. Tot i que les tasques realitzades no eren exactament les mateixes que el contingut donat a l'institut, he pogut reforçar altres habilitats. M'hauria agradat fer alguna cosa més relacionada amb el sector de la programació, però en definitiva, crec que ha estat una bona experiència.




### Diari de pràctiques
### 2023                                                                           

**[Juny](https://github.com/pgonzaalez/DiariDual/blob/main/DiariMensual/2023-Juny.md)**

**[Juliol](https://github.com/pgonzaalez/DiariDual/blob/main/DiariMensual/2023-Juliol.md)**

**[Septembre](https://github.com/pgonzaalez/DiariDual/blob/main/DiariMensual/2023-Septembre.md)**

**[Octubre](https://github.com/pgonzaalez/DiariDual/blob/main/DiariMensual/2023-Octubre.md)**

**[Novembre](https://github.com/pgonzaalez/DiariDual/blob/main/DiariMensual/2023-Novembre.md)**

**[Desembre](https://github.com/pgonzaalez/DiariDual/blob/main/DiariMensual/2023-Desembre.md)**

 ### 2024

**[Gener](https://github.com/pgonzaalez/DiariDual/blob/main/DiariMensual/2024-Gener.md)**

**[Febrer](https://github.com/pgonzaalez/DiariDual/blob/main/DiariMensual/2024-Febrer.md)**

**[Març](https://github.com/pgonzaalez/DiariDual/blob/main/DiariMensual/2024-Mar%C3%A7.md)**

**[Abril](https://github.com/pgonzaalez/DiariDual/blob/main/DiariMensual/2024-Abril.md)**

**[Maig](https://github.com/pgonzaalez/DiariDual/blob/main/DiariMensual/2024-Maig.md)**

